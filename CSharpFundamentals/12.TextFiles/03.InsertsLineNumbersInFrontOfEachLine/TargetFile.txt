1   Отречи се от мен. Стига търси вината във себе си.
2   Нека аз да поема куршума. Спокойно – свободен бъди.
3   Аз си знам, лоша бях. Лоша съм. Не понасям разделите.
4   Отмъщавам и бягам. Не плача. Не моля. Не питам дори.
5   
6   Отречи се от мен. Разкрещи се. Не гледай към пода.
7   Мразя тази лъжлива, смирена и кротка тъга. Удари ме.
8   Крещи. Счупu нещо. Обвинявай и псувай. За Бога,
9   само спри да мълчиш! Не подсмърчай. Не ме гледай така.
10   
11   Отречи се от мен. Това не е дом, а е къща от карти.
12   И ще рухне над нас, дори само леко да стъпим встрани.
13   Мразя тези стени. Този хлад. Този зъл и студен Януари.
14   Затова още днес те забравям. Отречи се от мен. И върви.
